---
title: 'Kickstart with SL3 Framework'
metaTitle: 'Getting Started with SL3 Framework'
---

## Stack Learner Language Learning Framework

নামের মধ্যেই আমরা বলছি ল্যাংগুয়েজ লার্নিং, কিন্তু এটা নির্দিষ্ট কোনো ল্যাঙ্গুয়েজকে বোঝাচ্ছে না। এই ফ্রেমওয়ার্কের মাধ্যমে আমরা আপনার প্রোগ্রামিং ল্যাংগুয়েজের প্রতি ভয়টা দূর করার চেষ্টা করেছি। বিভিন্ন মজার মজার উদাহরণ দেওয়ার মাধ্যমে প্রোগ্রামিং এবং বাস্তব জীবনের মধ্যে একটা মিল বন্ধন তৈরি করার চেষ্টা করেছি। তবে আমাদের আল্টিমেট উদ্দ্যেশ্য হচ্ছে আপনার কাছে প্রোগ্রামিং কে বোধগম্য করে তোলা, প্রোগ্রামিং ল্যাংগুয়েজ ভীতি দূর করা এবং প্রব্লেম সল্ভিং স্কিল তৈরি করা।

এই ফ্রেমওয়ার্ককে লারাভেল বা জ্যাংগো ফ্রেমওয়ার্কের মতো মনে করার দরকার নেই। এটা ওয়েব ডেভেলপমেন্টের কোনো ফ্রেমওয়ার্ক না, এটা মাইন্ডসেট তৈরি করার একটা ফ্রেমওয়ার্ক। এই ফ্রেমওয়ার্ক যদি আপনি ফলো করেন, এটা আস্তে আস্তে আপনার ভিতর থেকেই আপনাকে পরিবর্তন করে ফেলবে। আর পরিবর্তনটা যে সে পরিবর্তন না, ম্যাসিভ পরিবর্তন। আপনি বাস্তব জীবনে সব জায়গাতেই প্রোগ্রামিং খুঁজে পাবেন। আর সেটা যদি হয় তাহলে একই সাথে দুইজন স্বার্থক হবে। প্রথমত আপনি, কারণ প্রোগ্রামার হওয়ার প্রথম এবং সব থেকে কঠিন ধাপ আপনি পার করে ফেলেছেন। আর দ্বিতীয়ত আমরা, কারণ SL3 Framework এসেছেই আপনাকে প্রোগ্রামার বানানোর জন্য।

<br />
এই ডকুমেন্টেশনটা ভালো ভাবে বোঝার জন্য নিচের ধাপ গুলো ফলো করুন -

## The Purpose of Computer:

সবার প্রথমে আমাদের কম্পিউটারের প্রয়োজনীয়তা আমাদের জানতে এবং বুঝতে হবে। একজন প্রোগ্রামারের কাজ হচ্ছে কম্পিউটারকে নির্দেশ দিয়ে নির্দিষ্ট কিছু কাজ করিয়ে নেওয়া। তো আমি যদি না জানি যে কম্পিউটার আমার জন্য কি করতে পারবে আর কি করতে পারবে না তাহলে তো সমস্যা। তাই সবার প্রথমে আমাদের কম্পিউটারের প্রয়োজনীয়তা এবং কাজ বুঝতে হবে।

## The Purpose of Programming Language:

যদি কোনো প্রোগ্রামারকে জিজ্ঞাসা করা হয় যে প্রোগ্রামিং ল্যাংগুয়েজ কি তাহলে তার সোজা সাপটা উত্তর থাকে এটা কম্পিউটারের ভাষা। আর একজন সাধারণ মানুষ সেটা মেনে নিতেই বাধ্য। কিন্তু প্রোগ্রামিং ল্যাংগুয়েজ কি সেটা সম্পর্কে যদি আমাদের একটা পরিষ্কার ধারণা থাকে তাহলে প্রোগ্রামার হওয়ার যাত্রাটা আরও অনেক বেশি সহজ হয়ে যায়।

## Why Do We Learn Programming:

কম্পিউটার, কম্পিউটারের ভাষা সম্পর্কে তো আমরা জানিই। কিন্তু কখনো কি ভেবে দেখেছি যে আমরা কেন প্রোগ্রামার হব? আমাদের ফায়দাটা কি? প্রোগ্রামার হিসেবে আমাদের জন্য কি কি অপেক্ষা করছে? প্রোগ্রামার হওয়ার পূর্বেই আমি মনে করি এই প্রশ্ন গুলোর উত্তর আমাদের কাছে থাকা দরকার।

## The Pseudo Code:

পৃথিবীতে এত এত প্রোগ্রামিং ল্যাংগুয়েজ। কিন্তু একজন বিগিনারের পক্ষে তো এত প্রোগ্রামিং ল্যাংগুয়েজ শেখা সম্ভব না তাই না? এত প্রোগ্রামিং ল্যাংগুয়েজ থাকলেও সমস্যা গুলো কিন্তু ল্যাংগুয়েজ নির্ভর না। আপনি যে কোনো প্রোগ্রামিং ল্যাংগুয়েজ ব্যবহার করেই যে কোনো সমস্যার সমাধান করতে পারেন, কাজটা এফিশিয়েন্ট হোক আর না হোক। সমস্যা যেহেতু কোনো ল্যাংগুয়েজ নির্ভর না, এর সমাধানও তাই কোনো ল্যাংগুয়েজ নির্ভর হতে পারে না। আর কোনো প্রোগ্রামিং ল্যাংগুয়েজ ব্যবহার না করে একটা সমস্যার সমাধান আমরা লিখতে পারি সুডোকোড ব্যবহার করে।

## Programming Fundamentals:

প্রোগ্রামিং একটা বৃহৎ জার্নি, এখানে অনেক কিছু শেখার আছে, শেখার কোনো শেষ নেই। এই কথা গুলোতো আমরা সবাই শুনেছি এবং শুনছি। কিন্তু তারপরেও সবারই মনের মধ্যে একটা প্রশ্ন ঘুরপাক খায় যে আর কতটুকু শিখলে আমি মোটামোটি কাজ করতে পারবো। আমরা মনে করি প্রোগ্রামিং এর কিছু ফান্ডামেন্টাল বিষয় আছে। শুধুমাত্র সেই গুলো জানলেই দুনিয়ার সমস্ত সমস্যার সমাধান করা সম্ভব। সবার প্রথমে আমাদের উচিৎ সেই বিষয় গুলো সম্পর্কে জ্ঞান অর্জন করা।

## Problem Solving:

প্রোগ্রামিং শেখার মূল উদ্দেশ্য হচ্ছে বাস্তব সমস্যার সমাধান করা। আর বাস্তব সমস্যার সমাধান করার জন্য দরকার প্রোগ্রামিং, ম্যাথ, লজিক আরও অনেক কিছু। আপনাকে একজন ভালো প্রব্লেম সল্ভার হিসেবে গড়ে তোলার সমস্ত উপকরণই আমরা রেখেছি এই সেকশনে।

## Examples:

এখানে আমরা আমাদের মতো করে কিছু সমস্যা ও তার সমাধান করে দেখাবো। আরও কিছু সমস্যা আপনাদের জন্য দিয়ে দেব যেন আপনারা নিজেদের মতো করে SL3 Framework মেনে সেগুলো সমাধান করতে পারেন। আপনি যত বেশি সমস্যা সমাধান করবেন তত বেশি লজিক বিউল্ড হবে। আর যদি সঠিক ভাবে সমস্যা গুলো সমাধান করতে পারেন তাহলে সমস্যা দেখার ওয়েটাই আপনার পরিবর্তন হয়ে যাবে।

## Learning Process:

কি কি শিখতে হবে সেটা অনেকে বললেও কিভাবে শিখতে হবে সেটা অনেকেই এডিয়ে যায়। প্রত্যেকের শেখার প্রোসেসটা যদিও ভিন্ন তারপরেও কিছু কিছু প্রোসেস আছে যা সবার জন্যই এক। আমরা আমাদের মত করে কিছু লার্নিং প্রোসেস আপনাদেরকে দেওয়ার চেষ্টা করেছি যা সবার জন্যই সমান ভাবে কার্যকরি হবে বলেই আমাদের বিশ্বাস।

## What Next:

প্রোগ্রামিং শিখলাম, প্রব্লেম সল্ভিং শিখলাম। এর পরে কি? এর পরে কি করবেন তার গাইডলাইন আমরা আপনাকে এখানেই প্রোভাইড করবো।

<br />
অনুগ্রহ করে প্রতিটা আর্টিকেল খুব মনোযোগ সহকারে পড়বেন। এই আর্টিকেল বা ভিডিও গুলো আপনার
অজান্তেই আপনার মাইন্ডসেট পুরোপুরি পরিবর্তন করে ফেলবে। এখানে শুধু প্রোগ্রামিং না,
প্রোগ্রামিং এর বাইরেও অনেক কিছুই প্রোভাইড করা হবে।
