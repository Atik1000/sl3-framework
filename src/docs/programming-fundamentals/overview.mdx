---
title: 'Overview Of Programming Fundamentals'
---

## Will Be Remove, Test Version

যে কোনো একটা সমস্যা সমাধানের জন্য সুডো কোড সব থেকে ভালো মাধ্যম। কিন্তু ভালো ভাবে সুডো কোড লেখার জন্যও আগে থেকে প্রোগ্রামিং সম্পর্কিত কিছু জ্ঞান থাকা জরুরি। তা না হলে আমি বুঝবো কিভাবে যে কি কি কাজ আমি প্রোগ্রামিং এ করতে পারবো আর কি কি কাজ আমি প্রোগ্রামিং এ করতে পারবো না? বিগিনারদের মধ্যে সচরাচরই একটা কনফিউশন দেখা যায় যে তারা নিশ্চিত হতে পারে না যে তাদের কতটুকু প্রোগ্রামিং ল্যাংগুয়েজ শেখা উচিৎ। ঠিক কতটুকু শেখার পরে তারা সমস্যার সমাধান করতে পারবে?

এই সমস্যার সহজ সমাধান হচ্ছে প্রোগ্রামিং ফান্ডামেন্টালস। সুডো কোড ব্যবহার করে যখন আমরা একটা সমস্যার সমাধান করি তখন যেমন সেই সমস্যাটা আমরা যে কোনো প্রোগ্রামিং ল্যাংগুয়েজ ব্যবহার করেই সমাধান করতে পারি। ঠিক একই ভাবে প্রোগ্রামিং এর যে ফান্ডামেন্টাল কনসেপ্টগুলো আছে সেগুলো কোনো ল্যাংগুয়েজ স্পেসিফিক না। প্রতিটা প্রোগ্রামিং ল্যাংগুয়েজ এই এই কনসেপ্ট গুলো আপনি পাবেন। হতে পারে তার সিনট্যাক্স গুলো একটু ভিন্ন, কিন্তু কাজ একই করবে।

প্রোগ্রামিং ফান্ডামেন্টাল টপিক গুলো কে আপনি আমাদের মৌলিক চাহিদা গুলোর সাথে তুলনা করতে পারেন। আমাদের পাঁচটা মৌলিক চাহিদা আছে। আর সেগুলো হলো - খাদ্য, বস্ত্র, বাসস্থান, চিকিৎসা এবং শিক্ষা। এই মৌলিক চাহিদা গুলো পূরণ হলেই যে কোনো মানুষ বেঁচে থাকতে পারে। বেঁচে থাকার জন্য বড় বড় গাড়ি, বাড়ির দরকার নেই। দামি পোশাক, প্রসাধনী, মোবাইল ফোন, ল্যাপটপ কিছুই দরকার নেই। যদি শুধু বেঁচে থাকায় আমাদের চাহিদা হয় তাহলে মৌলিক চাহিদা পূরণ হলেই আমরা বেঁচে থাকতে পারবো।

আবার চিন্তা করেন, একজন খুব গরীব ব্যক্তি সে দিন শেষে যাই করুক তার মৌলিক চাহিদা পূরণ করায় ব্যস্ত। আবার একজন খুব ধনী ব্যক্তিও কিন্তু দিন শেষে তার মৌলিক চাহিদায় পূরণ করছেন। এর সাথে সাথে তিনি আরও অনেক কিছু করছেন, কিন্তু বেঁচে থাকার জন্য তার মৌলিক চাহিদা গুলো পূরণ করতেই হচ্ছে। একজন ধনী ব্যক্তি তার সকাল বেলার নাস্তা ৫ তারা হোটেল খেতে পারেন, আবার একজন গরীব ব্যক্তি তার সকালের নাস্তাটা টং এর দোকানে একটা রুটি আর কলা খেয়েই সেরে নিতে পারেন। দুই জনের সকালের নাস্তা করার উপায়টা ভিন্ন, কিন্তু চাহিদাটা একদম এক, খুদা নিবারণ করা।

একই ভাবে প্রোগ্রামিং এর কিছু ফান্ডামেন্টাল কনসেপ্ট আছে। বিভিন্ন প্রোগ্রামিং ল্যাংগুয়েজ এই কনসেপ্ট গুলোকে বিভিন্ন ভাবে তাদের মতো করে সাজিয়ে গুছিয়ে আমাদের সামনে রিপ্রেসেন্ট করছে। কেউ সরাসরি একটা পলিথিনের কাগজে মুড়ানো রুটি হাতে ধরিয়ে দিচ্ছে, আবার কেউ রুটিটাকে হাজার হাজার টাকা দামের প্লেটে সুন্দর ভাবে পরিপাটি করে ডেকোরেট করে রিপ্রেসেন্ট করছে। কিন্তু সব শেষে দুই ভাবেই আপনি রুটিটা খাচ্ছেন। প্লাস্টিকের কাগজ বা দামি ডেকোরেট করা প্লেট খাচ্ছেন না।

আপনি যখন প্রোগ্রামিং শিখবেন বলে মনস্থির করবেন তখন কিছু দিনের জন্য ধরে নিবেন যে আপনি এখন কমান্ডো ট্রেইনিং নিতে যাচ্ছেন। সহজ সমাধান বলে এখানে কিছু নেই। একবার কষ্ট করে যদি ট্রেইনিংটা সম্পন্ন করতে পারেন তাহলে সারা জীবন আপনাকে আর কষ্ট করতে হবে না, অন্য রকম একটা সম্মান নিয়ে বাঁচতে পারবেন। যখন কেউ কমান্ডো ট্রেইনিং গ্রহণ করে তখন তার মৌলিক চাহিদা পূরণ হওয়াটায় অনেকে বড় ব্যাপার। আপনাকেও ধরে নিতে হবে যে এই ট্রেইনিং এর সময় আপনার শুধু মৌলিক চাহিদায় পূরণ করতে হবে। মানে প্রোগ্রামিং ফান্ডামেন্টালস ব্যতীত আপনি আর কোনো কিছুই ব্যবহার করতে পারবেন না।

দুনিয়াতে যত সমস্যা আছে যা কম্পিউটার এবং প্রোগ্রামিং ব্যবহার করে সমাধান করা যায়, তার সব কিছুই শুধু মাত্র প্রোগ্রামিং এর ফান্ডামেন্টাল কনসেপ্ট গুলো ব্যবহার করেই সমাধান করা যায়। এই ক্ষেত্রে প্রোগ্রামিং ল্যাংগুয়েজ আপনাকে মোটেও সাহায্য করবে না। ক্ষুদ্র থেকে ক্ষুদ্রতর সমস্যার সমাধানও আপনাকে মাথা খাটিয়ে বের করতে হবে অল্প কয়েকটা প্রোগ্রামিং কনসেপ্ট ব্যবহার করে। এটাই আপনার ট্রেইনিং, কমান্ড ট্রেইনিং। একজন ভালো সফটওয়্যার সৈনিক হিসেবে গড়ে ওঠার ট্রেইনিং। এই কনসেপ্ট গুলোর বাইরে আরও হাজারটা কনসেপ্ট আপনাকে পথভ্রষ্ট করার চেষ্টা করবে। কিন্তু আপনাকে কোনো ভাবেই পথভ্রষ্ট হওয়া যাবে না। খুব বেশি দিন এই ট্রেইনিং এর দরকার নেই। দুই থেকে তিন মাস যদি আপনি আপনার ব্রেইনকে প্রোগ্রামার হওয়ার এই কমান্ড ট্রেইনিং দিতে পারেন তাহলেই আপনি একজন ভালো সফটওয়্যার সৈনিক হিসেবে গড়ে তোলার জন্য প্রস্তুত হয়ে যাবেন।

অনেকক্ষণ ধরে কিছু প্রোগ্রামিং ফান্ডামেন্টালস এর কথা বলছি। কিন্তু কি সেই গুলো? যেই কনসেপ্ট গুলো না হলেই না সেই কনসেপ্ট গুলোর একটা লিস্ট নিচে দেওয়া হলো। প্রতিটা লিংকে ভিসিট করে সেই সম্পর্কে আরও বিস্তারিত জানতে পারবেন। এবং মাথায় রাখবেন, আপনার প্রোগ্রামার মাইন্ডসেট তৈরি করার জন্য এর বাইরে আর কিছু শিখতে হবে না। শুধু ভালো করে এই কনসেপ্ট গুলোই বুঝবেন এবং সমস্ত সমস্যাকে এই কনসেপ্ট গুলো ব্যবহার করেই সমাধান করার চেষ্টা করবেন।

প্রোগ্রামিং ফান্ডামেন্টাল টপিক্সঃ

-   Variables
-   Operators
-   Statements
-   Conditions
-   Loops
-   Arrays
-   Functions

প্রতিটা ফান্ডামেন্টাল বিষয় সম্পর্কে আমরা একটা ওভারভিউ দেওয়ার চেষ্টা করেছি। আমাদের বর্ণনা গুলো কোনো প্রোগ্রামিং ল্যাংগুয়েজ কেন্দ্রিক না করে সুডো কোড কেন্দ্রিক করার চেষ্টা করেছি যেন আপনি আপনার পছন্দের প্রোগ্রামিং ল্যাংগুয়েজের সাথে বিষয় গুলোর একটা সম্পর্ক স্থাপন করতে পারেন।
