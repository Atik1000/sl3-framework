# Welcome to SL3 Framework

<br />

<iframe
	width='560'
	height='315'
	src='https://www.youtube.com/embed/i8h4A9ExK9U'
	frameborder='0'
	allow='accelerometer; autoplay; encrypted-media; gyroscope; picture-in-picture'
	allowfullscreen
></iframe>

## SL3 Framework - Code For Brain

SL3 Framework এর মূল লক্ষ্য এবং উদ্দেশ্য হচ্ছে আপনার প্রোগ্রামিং মাইন্ডসেট তৈরি করা, প্রব্লেম সল্ভিং স্কিল ডেভেলপ করা এবং সব থেকে গুরুত্বপূর্ণ প্রোগ্রামিং ল্যাংগুয়েজের প্রতি ভয় দূর করা। প্রোগ্রামিং হচ্ছে একটা মাইন্ড গেম, আর প্রোগ্রামিং ল্যাংগুয়েজ হচ্ছে একটা টুলস যা ব্যবহার করে আমরা কম্পিউটারের সাথে কমিউনিকেট করতে পারি। কিন্তু বর্তমানে আমরা দেখতে পাচ্ছি, স্টুডেন্টরা প্রোগ্রামিংকে ভুলে প্রোগ্রামিং ল্যাংগুয়েজ নিয়েই বেশি মাতামাতি করছে। এবং দিন শেষে বাস্তব জীবনের সমস্যা সমাধান করতে গিয়ে হিমসিম খাচ্ছে। তাদের কথা মাথায় রেখেই এই ফ্রেমওয়ার্ক। এই ফ্রেমওয়ার্ক শেষ করতে করতে প্রোগ্রামিং এর ফান্ডামেন্টাল বিষয় গুলো আপনার মুখের ভাষায় রূপান্তরিত হয়ে যাবে।

<br />

## Purpose of SL3 Framework

SL3 Framework এর অনেক গুলো উদ্দেশ্য আছে। যদি এক কথায় বলতে চাই তাহলে বলতে হবে আপনাকে প্রোগ্রামার বানানোই এই ফ্রেমওয়ার্কের এক মাত্র উদ্দেশ্য। এছাড়াও এই ফ্রেমওয়ার্কের আরও কিছু উদ্দেশ্য আছে যা নিচে বর্ণনা করা হল -

### কম্পিউটার এবং প্রোগ্রামিং ল্যাংগুয়েজের আসল কাজ বুঝতে পারা

প্রোগ্রামিং এর শুরুতেই যদি আমরা কম্পিউটার এবং প্রোগ্রামিং ল্যাংগুয়েজের আসল কাজ বুঝতে পারি তাহলে প্রোগ্রামিং শেখার যাত্রাটা অনেক সুখকর হয়। বিগিনারদের ভিতরে এই প্রশ্ন গুলো খুবই কমন যে কি শিখবো, কতদূর শিখবো, কেন শিখবো আর কিভাবে শিখবো? যদি আমরা আগে থেকেই আমাদের লিমিটেশন জানতে পারি, বুঝতে পারি যে কম্পিউটার আসলে কি কাজ করে, প্রোগ্রামিং ল্যাংগুয়েজ ব্যবহার করে আমাদের কাজটা কি হবে তাহলে খুব তাড়াতাড়ি আমরা অনেক কিছু শিখে ফেলতে পারবো।

### প্রোগ্রামিং ফান্ডামেন্টালস সম্পর্কে জ্ঞান অর্জন করা

পৃথিবীতে প্রোগ্রামিং ল্যাংগুয়েজ আছে কয়েক হাজার। প্রতিটা ল্যাংগুয়েজ তার নিজস্ব সত্তা ধারণ করে আছে। প্রতিটা ল্যাংগুয়েজের ফিলসফি সম্পূর্ণ ভিন্ন। তবে প্রতিটা ল্যাঙ্গুয়েজই কিছু ফান্ডামেন্টাল বিষয় মেনে চলে। এই ফান্ডামেন্টাল বিষয় গুলোই আসলে প্রোগ্রামিং এবং আপনি যদি এই বিষয় গুলো আয়ত্ত করতে পারেন তাহলে মোটামোটি বিগিনার লেভেলের সমস্ত সমস্যা সমাধান করতে পারবেন। একদম শুরুতেই আপনার ল্যাংগুয়েজের গভীরে যাওয়ার কোনো দরকার নেই। এমনকি বিভিন্ন অনলাইন জাজে প্রব্লেম সল্ভ করতেও আপনার শুধুমাত্র এই ফান্ডামেন্টাল বিষয় গুলোই দরকার হবে। আমরা অন্য রকম ভাবে গল্পের মাধ্যমে বাস্তব জীবনের সমস্যা গুলোর সাথে তুলনা করে এই ফান্ডামেন্টাল বিষয় গুলো বোঝানোর চেষ্টা করেছি।

### প্রব্লেম ফাইন্ডিং, প্রব্লেম সল্ভিং এবং প্রব্লেম ব্রেকডাউন করতে পারা

আমাদের ফ্রেমওয়ার্কের অন্যতম মূল উদ্দেশ্য হচ্ছে আপনাকে প্রোগ্রামার বানানো। আর আপনি একজন ভালো প্রোগ্রামার তখনই হতে পারবেন যখন আপনি একজন ভালো প্রব্লেম সল্ভার হবেন। বিগিনারদের একটা কমন কমপ্লেইন হচ্ছে, কেউ সমাধান করে দিলে বুঝতে পারি কিন্তু নিজে সমাধান করতে পারি না। এর পিছনে একটা বড় কারণ হচ্ছে তারা প্রব্লেম ব্রেকডাউন করতে পারে না। আমাদের ফ্রেমওয়ার্কের সব থেকে বড় উদ্দেশ্য হচ্ছে আপনাকে একজন প্রব্লেম সল্ভার বানানো। আর তার জন্য আমরা ছয়টা স্টেপে একটা সমস্যা সমাধান করে দেখিয়েছি।

### লার্নিং প্রোসেস খুঁজে বের করা যেটা কার্যকর

পৃথিবীতে সবার শেখার প্রসেস ভিন্ন। কেউ বই পড়ে শিখতে ভালোবাসে, কেউ টিউটোরিয়াল দেখে আবার কেউ অন্যকে শেখানোর মাধ্যমে শিখতে পছন্দ করে। কেউ সকালে শিখে, কেউ আবার রাত গভীর না হলে শিখতেই পারে না। কারোর সাথে কারোর মিল নেই। তবে আমরা প্রোগ্রামিং এবং প্রোগ্রামিং ল্যাংগুয়েজ শেখার কিছু প্রোসেস খুঁজে বের করেছি। আমাদের বিশ্বাস এই প্রোসেস এর ভিতর দিয়ে যদি আপনি যান তাহলে আপনার শেখার জার্নিটা অনেক ছোট হবে আবার জ্ঞান অর্জনেও কোনো ঘাটতি থাকবে না।

### সাইকোলজিক্যালি প্রোগ্রামিংকে আপনার অভ্যাসে পরিণত করা

বৈজ্ঞানিক ভাবে প্রমাণিত যদি আপনি কোনো কিছু অভ্যাসে রূপান্তর করতে চান তাহলে সেই কাজটা টানা ২১ দিন ধরে করতে হবে। তাই আমরাও আপনার জন্য ২১ দিনের একটা টানা চ্যালেঞ্জ রাখছি। আপনি আমাদের ফ্রেমওয়ার্ক মেনে ২১ দিনে ২১ টা ভিন্ন ভিন্ন সমস্যার সমাধান করবেন। সমস্যা গুলো আমরাই আপনাদেরকে প্রোভাইড করবো। সমস্যা গুলো খুব বেশি জটিল হবে না, কিন্তু আপনাকে আমাদের দেখানো নিয়ম মেনেই সমস্যা গুলোর সমাধান তৈরি করতে হবে। আমাদের বিশ্বাস ২১ দিন পরে আপনি অন্য রকম আপনাকে আবিষ্কার করবেন।

<br />
## SL3 Mobile Application

আমরা খুব দ্রুতই আমাদের ফ্রেমওয়ার্ক ব্যবহার করে Android এবং iOS এর অ্যাপলিকেশন তৈরি করার প্লান করছি। সেখানে বিভিন্ন লেভেলের ১০০+ প্রোগ্রামিং সমস্যা থাকবে। প্রতিটা স্টেপ ট্রাক করার সিস্টেম থাকবে। আপনার ডেইলি, উইকলি এবং মান্থলি প্রোগ্রেস চেক করার অপশন থাকবে। আপনি নিজে বিভিন্ন সমস্যা তৈরি করে কমিউনিটিতে শেয়ার করতে পারবেন এবং কমিউনিটিতে আপনার র‍্যাংক যাচাই করতে পারবেন। এছাড়াও আরও মজাদার অনেক ফিচার থাকবে এই অ্যাপলিকেশনটিতে।

![SL3 APP - Coming Soon](/coming-soon.png)

## Who can Learn from SL3 Framework

এই ফ্রেমওয়ার্কটার চিন্তা যখন আমাদের মাথায় আসে তখন আমরা শুধুমাত্র চিন্তা করছিলাম তাদেরকে নিয়ে যারা অনেক দিন প্রোগ্রামিং ল্যাংগুয়েজ নিয়ে ঘাঁটাঘাঁটি করার পরেও কোনো ভাবে লজিক বিউল্ড করতে পারছে না। পরবর্তীতে আমরা একদম বিগিনারদেরকেও এই ফ্রেমওয়ার্কের অন্তর্ভুক্ত করার চিন্তা করি। যেই জন্য আমরা প্রোগ্রামিং ফান্ডামেন্টালস এর ওপরে অনেক বেশি জোর দেওয়ার চেষ্টা করেছি। সহজ কথায় বললে, প্রোগ্রামিং শিখতে চায় যে কেউ এই ফ্রেমওয়ার্ক থেকে উপকৃত হবে। খুব বেশি দিন তো না, মাত্র ২১ দিনের চ্যালেঞ্জ আর ফ্রেমওয়ার্কটা বুঝতে সর্বোচ্চ ৯ দিন সময় লাগবে। মাত্র ১ মাস সময় ইনভেস্ট করে যদি ভালো একটা মাইন্ডসেট তৈরি করায় যায় তাহলে ক্ষতি তো নেই, তাই না?

<br />
<br />
<br />
